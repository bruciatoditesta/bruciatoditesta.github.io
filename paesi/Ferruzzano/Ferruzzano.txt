In bilico su una collina di roccia, a meno di 500 metri sul livello del mare, nella Calabria Bizantina, si trova il paese di Ferruzzano Superiore, nato prima della nascita di Criso e agonizzante dal terremoto del 1907. Nel borgo antico vivono ormai pochissime persone, ma il fermento più alto lo portano i turisti e le troupe cinematografiche.
La costa inizia a essere civilizzata stabilmente dall’800 a.C., quando un gruppo di Greci approda a Capo Bruzzano; nei secoli successivi, la scelta di abitare il colle viene dettata dalla protezione che offre nei confronti di attacchi dal mare. Da un colle inespugnabile, come quella di Ferruzzano Superiore, è più facile proteggersi e sapere in anticipo del loro arrivo.
Un’altra leggenda vuole che le scorrerie finirono con l’intercessione del santo patrono. Un gruppo di uomini si dirigeva verso il paese con cattive intenzioni e sulla strada incontrarono un uomo anziano, che tentò di dissuaderli, prima di essere perso di vista. Arrivati in paese, gli uomini trovarono gli abitanti in chiesa, intenti a pregare san Giuseppe, la cui statua era l’esatta riproduzione dell’uomo incontrato poco prima. Alcuni caddero in ginocchio e si convertirono, altri scapparono e non fecero più ritorno.
Oggi le poche famiglie che abitano tenacemente a Ferruzzano Superiore sono accompagnate da un’eco che varca il tempo e lo spazio: racconta di amori, feste, lavori in campagna e funerali. I ricordi fanno compagnia, ma lasciano anche tanta amarezza: sentimenti che si combattono in un luogo fuori dal tempo, che torna a nuova vita solo in concomitanza con le riprese di qualche film.