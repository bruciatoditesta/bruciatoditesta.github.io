Bruzzano Zeffirio, nuovo centro abitato costruito in sostituzione dell’antico borgo di Bruzzano Vecchio, distrutto dal terremoto del 1908. 
L’antico centro custodisce la fortezza dei principi Carafa sulla Rocca Armena, piccolo rilievo, dove recentemente sono stati trovati numerosi scheletri bruciati e decapitati.
Di notevole interesse sono le acque sorgive conosciute come le “Piccole Terme di San Piantino” e “l’Acqua di Munda”, che sgorga ai piedi di Motticella, antico casale di Bruzzano. 
Sulla strada che porta a Ferruzzano Superiore si trova il Santuario di Santa Maria della Catena, eletto a Sede Giubilare per l’anno 2000.