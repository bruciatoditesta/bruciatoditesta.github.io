Nella Valle del Sant’Agata, tra i boschi dell’Aspromonte, si trova uno dei centro dell’Area Grecanica: Cardeto.
Il nome Cardeto deriva con molta probabilità da cardo (lat. Carditum “luogo di cardi”). 
Il toponimo “luogo di cardi” è legato alla caratteristica presenza, in tutta l’area circostante al borgo, della pianta del cardo.
Nell’area contigua agli abitati di Cardeto, Cataforio e San Salvatore, la fiumara scende morbidamente e va via via restringendosi tra valli e terrazzamenti dedicati da tempo alla coltivazione del bergamotto, 
agli agrumeti, ai vigneti, ai castagneti e  alle caratteristiche nasìde, piccole isole di coltivazione contenute dalle cosiddette armacìe, i tipici “muri a secco”. Anche a difesa dei bergamotteti sono posti argini in muratura, 
come sono grossomodo protetti tutti i giardini di coltivazione, esito degli interventi operati sui terreni irrigui nell’Ottocento, pazientemente ripresi in seguito alla devastante alluvione del 1953.