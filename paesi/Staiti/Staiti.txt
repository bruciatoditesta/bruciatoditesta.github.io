Adagiato sul crinale della rocca Giambatore alle estreme pendici meridionali del Parco Nazionale d’Aspromonte, Staiti si affaccia sulla grande vallata della Fiumara Bruzzano.

È incerta la data di fondazione dell’abitato, ma verosimilmente nacque intorno al secolo XVI come casale di Brancaleone, all’epoca dominato da Geronimo Ruffo.

Prende  il nome dalla casata degli Stayti, unita agli Ajerbe d’Aragona attraverso il matrimonio di Andrea Stayti Spatafora con Ippolita d’Ajerbe.

Dagli Stayti il feudo passò ai principi Carafa di Roccella jonica, che ne mantennero fino all’abolizione del feudalesimo.

Le notizie storiche su Staiti sono frammentarie e non documentate, tanto che risulta difficile stabilire una precisa data di origine dell’insediamento. Sicuramente si tratta di un borgo ad economia agricola e pastorale con una non irrilevante importanza nelle antiche vie di comunicazione attraverso l’Aspromonte verso la Jonica.

Fu, difatti, tappa del famoso viaggio a piedi dello scrittore Edward Lear, il viaggiatore inglese che frequentò e descrisse questi luoghi nell’800.

La Chiesa Santa Maria de’ Tridetti è l’unica costruzione rimasta dell’antico monastero basiliano-normanno di S. Maria de’ Tridetti, risalente all’XI secolo, che sorgeva nei pressi del torrente Fiumarello